Scaricate il la cartella zippata [Materiale.zip](https://2024.aulaweb.unige.it/pluginfile.php/114046/mod_page/content/42/Materiale.zip?time=1702035349869 "Materiale.zip") e decomprimetela. Al suo interno troverete tutti i file necessari per svolgere questa esercitazione.

Se avete dubbi sul significato delle istruzioni, potete guardare come dovrebbe essere distribuiti i contenuti nelle slide nel file pdf _Finale.pdf_ e quali sono le animazione richieste nel video _Finale.mp4_. Trovate entrambi i file nella cartella con il materiale.

##### Impostazione della presentazione

Create una presentazione PowerPoint vuota senza scegliere alcun modello/tema. Chiamatela _Finale.pptx_.

Aprite lo schema diapositiva e iniziate a modificarlo seguendo le indicazioni seguenti.

- Fate in modo che contenga solo questi layout (basta eliminare gli altri):
    - Diapositiva titolo
    - Titolo e contenuto
    - Solo titolo
- Eliminate i segnaposti corrispondenti alla data e al numero di pagina in tutti i layout, e sostituite il segnaposto _Piè di pagina_ con una casella di testo avente le stesse dimensioni, contenente le vostre iniziali separate da punti, nome del vostro corso di laurea e anno di corso in numero arabo; utilizzate il tipo carattere Arial, 12 punti e colore nero.
- Aggiungete un nuovo layout e chiamatelo _Contenuto sopra testo_. Il nuovo layout dovrà contenere solo
    - il titolo,
    - un contenuto generico che occupa la metà superiore della slide,
    - una casella di testo che occupa l'altra metà avente solo due livelli di lista puntata, il primo a dimensione 24 pt e il secondo a dimensione 20 pt.
- Formattate il titolo dello schema diapositiva scegliendo il colore verde e grassetto; mettete in corsivo i punti di livello 3, 4 e 5 nella casella di testo dello schema diapositiva.

Qui sotto avete una vista riassuntiva dei layout dello schema diapositiva alla fine di questi passi.  
![[fc8eeb4c8e06f0052d2fb6e4a34a58d5_MD5.jpeg]]

##### Inserimento dei contenuti

Trovate tutti i contenuti testuali da inserire nelle slide nel file _Contenuti_, che è un file di tipo testo da aprire usando il vostro editore di testo preferito, ad esempio Notepad se usate Windows.

###### Prima diapositiva

1. Inserite il titolo della presentazione, che trovate sotto a _Slide 1_ nel file _Contenuti_, e come sottotitolo inserite il vostro nome e cognome, seguito dal vostro luogo di nascita.
2. Inserite _Figura 1.jpg_ sotto il sotto titolo, eliminate lo sfondo,  riducetela in modo che sia larga 11 cm e infine centratela orizzontalmente nella diapositiva.

###### Seconda diapositiva

Inserite Slide 2 con layout _Titolo e contenuto_ e riempitela usando il testo presente nel file _Contenuti_ sotto a _Slide 2_

La prima riga è il titolo, quelle successive sono i contenuti da mettere nel segnaposto. 

Il testo dovrà essere inserito come una lista puntata a due livelli, come nell'immagine seguente

![[435b5c53c2a78a97f7dfc436aa546ab3_MD5.jpeg]]

###### Terza diapositiva

1. Inserite Slide 3 con layout _Titolo e contenuto_
2. Inserite il titolo copiandolo dal file _Contenuti_.
3. Inserite _Figura 2.png_ allineata al centro orizzontalmente. 
4. Aggiungete una casella di testo che contenga il simbolo di Tick (si ottiene, come in Word, inserendo il corrispondente simbolo), e duplicatela per 4 volte. Posizionate queste caselle di testo alla sinistra dei rettangoli in basso a sinistra nell'immagine, contenenti, rispettivamente, il testo:
    1. Composite Pattern
    2. Adapter Pattern
    3. Bridge Pattern
    4. Facade Pattern
5. Scegliendo la corrispondente forma, inserite una freccia spessa verso destra, con sfondo giallo e senza contorno, alla sinistra del rettangolo contenente il testo _Command Pattern_.
6. Animate le quattro caselle di testo e la freccia secondo le istruzioni seguenti: 
    - tutte le animazioni devono essere attivate da un click
    - i quattro tick devono apparire uno dopo l'altro a partire dal tick più a sinistra fino a quello più a destra
    - la freccia deve apparire come ultimo elemento della diapositiva
    - le animazioni dei tick dovranno essere di tipo _Appare tutto insieme_, mentre quella della freccia dovrà essere di tipo _Entrata veloce_.

###### Quarta diapositiva

1. Inserite slide 4 con il layout _Contenuto sopra testo_.
2. Completatela con il titolo e il testo disponibili nel file _Contenuti_ inserendo il testo nella casella di testo nella parte inferiore del layout.
3. Inserite _Figura 3.jpeg_ nel segnaposto nella parte superiore del layout. Modificate le dimensioni dell'immagine in modo che sia alta 7 cm e poi trasformatela in bianco e nero.

###### Quinta diapositiva

1. Inserite Slide 5 con il layout _Solo titolo_ e inseritevi il titolo che trovate nel file _Contenuti_. 
2. Usando gli strumenti forniti da PowerPoint realizzate questo disegno.  
    ![[771d636cca4bdeb9734f3eaf44c48258_MD5.jpeg]]
    - Le linee devono avere spessore 1,5 pt il testo dimensioni 24 pt.
    - Costruite le quattro "scatole", raggruppando gli elementi che compongono ciascuna di esse se necessario.
    - Aggiungete la freccia, che è realizzata raggruppando una linea e un triangolo. 
    - Aggiungete la linea tra Move e Match
    - Aggiungete due connettori parzialmente sovrapposti per connettere GameBoard con ChessMove e con Move. 
    - Infine animate la figura facendo apparire gli elementi del disegno nel seguente ordine 
        - le 4 "scatole", con modalità _Tutto assieme_, nell'ordine: Match, Move, GameBoard e infine ChessMove.
        - la freccia, con modalità _Rotazione_
        - i due connettori, con modalità _Cascata_
        - la linea orizzontale, con modalità _Espansione_.

###### Sesta diapositiva

1. Inserite slide 6 con layout _Titolo e contenuto_. 
2. Inserite titolo e testo che si trovano nel file _Contenuti_. 
3. Inserite le figure _FIG1.png_, _FIG2.png_, _FIG3.png_, _FIG4.png_, _FIG5.png_ nell'ordine dall'alto verso il basso.
    - posizionate _FIG1.png_ a 0,5 cm dall'angolo superiore sinistro
    - posizionate _FIG5.png_ a 5 cm dal centro in verticale
    - distribuite in maniera uniforme le 5 figure verticalmente
    - posizionate orizzontalmente tutte le figure a 29,5 dall'angolo superiore sinistro (potete posizionarle tutte allo stesso tempo selezionandole tutte e usando il pannello formato immagine)
4. Infine animate il tutto facendo in modo che 
    
    - _FIG1.png_ appaia dopo il paragrafo "Example: A Portfolio of stocks"
    - le altre quattro figure compaiano una dopo l'altra dopo il paragrafo "Example: Histogram view, pie chart view, time line view, alarm".
    - il testo appaia punto dopo punto, raggruppato a Livello 3.
    - tutte le immagini appaiano dopo un click con modalità "Tutto assieme".
    
    Questa animazione si può ottenere facendo prima apparire tutti gli elementi e poi riordinandoli agendo nel _Riquadro Animazione_.

###### Settima diapositiva

1. Inserite la slide 7 con layout _Titolo e contenuto_
2. Inserite il titolo e il contenuto che trovate nel file _Contenuti_
3. Formattate il contenuto come lista a due livelli come in questa immagine  
![[4c9e1931ed23d37a55593853520d72dc_MD5.jpeg]]
    
4. Inserite uno smile con sfondo giallo e bordo arancione
5. Animate il testo in modalità _Tutto insieme_ in modo che il testo compaia raggruppato a livello 2 al click
6. Animate lo smile con modalità _Rimbalzo_ in modo che appaia al click come ultima animazione